---
title: "2020/01/17 bileraren laburpena"
date: 2020-01-18T12:52:36+01:00
image_webp: images/blog/blog-post-3.webp
image: images/blog/blog-post-3.jpg
description : "2020/01/17 eguneko bileraren laburpena"
---

Urtarrilak 17an egindako bileran, helburua lortu ahal izateko eman beharreko hurrengo pausoak zeintzuk diren zehaztu ziren, Astigarragan elkarte gastronomiko berri bat sortzea:

- Bertan zeuden guztiei lokal berria egokia dela iruditu zitzaien. Dia supermerkatuaren atzean aurkitzen da. **180 m2** dauzka eta **115.000€** eskatzen dituzte. Bertara sartzeko atea ez daukanez, ezin izan da egiaztatu baldintza guztiak betetzen dituen ala ez (instalazioak, ke irteerak, lokalaren altuera, etab.). Eraikin berdinean dauden beste lokalak ezaguta ez degu espero ustekaberik egotea baino barrura sartu gabe ezin degu ezer baieztatu.

- Elkartea bat sortua izatea beharrezkoa dela ikusi dugu, IFK bat eduki ahal izateko edozein pauso emateko. Operazio hau zerbait erraza da eta kosturik gabekoa. Bolondresak aurkeztu ziren tramite hauek egiteko eusko jaurlaritzan. Hurrengo astean zehar egingo da. IFK bat lortu ondoren kontu korronte bat irekiko da **200€**-ko ekarpen bat egin ahal izateko, horrela, zenbat pertsonekin kontatu dezakegun jakin ahal izango dugu lokala gure zai egongo ez bait da eta beste pertsona batek eros dezake eta. Diru ekarpen honetarako aste bateko epea egongo da eta lokalaren erosketa operazioa denbora epe labur batean egingo da. Edozein gauza dela, urtebeteko epean, lokala lortzen ez bada (hau edo beste bat) dirua itzuliko dela proposatzen da.

- **100 bazkide**-ko kopurua egokia dela iruditu da (oraingoz 72 interesatu daude). Bertan zeuden pertsonei elkarteari buruzko zenbait gauza argitzea garrantzitsua zela iruditu zitzaien:

	- Elkarte misto batetaz hitzegiten ari gara (bai gizon eta bai emakumeak izan daitezke bazkide).
	- Elkartea bazkideak edo berak izendatutako familiar edo pertsona batek erabili ahal izango du.
	- Itxarote-zerrenda erabiliko da, hau da, bazkide berria izan nahi duenak zuzendaritza taldeak adostutako diru kopurua jarri beharko du eta bazkide izaten utzi nahi duenak diru kopuru hori jasoko du %-ko bat kenduta, elkartean geratuko dela.
	- Barne-araudia bazkide bilera batean adostuko da.

- Egin berri dauden beste elkarte batzuk kontsultatu ondoren, lokalaren egokitzapenean fijatuz, metro karratuko prezioan tarte zabal baten barruan gaudela ikusi da, 1.000 eta 1.500€/m2-ko tartean. Faktore askoren araberakoa da (materialak, ekipazioa, ...), beraz, ez da orain tratatu beharreko gauza bat. Behin lokala daukagula erabaki hauek hartu beharko dira aurrekontu desberdinak eskatuz. Lokal konkretu honen kasuan, goitik jota, 400.000€-ko operazio batean jarriko ginake (lokala erosi eta egokitzen) 100 bazkide izatera iristen bagera elkartearen "plaza"-ren balioa 4.000€ izango litzake.

- Zintzilik geratzen da operazioaren zati bat finanziazio bidez egitearen azterketa (beste elkarte batzuek egin duten bezala).

Jakinaren gainean mantenduko zaituztegu. Edozein zalantza badakizue.