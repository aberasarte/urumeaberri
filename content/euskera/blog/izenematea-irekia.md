---
title: "Izen-emate epea zabalik!"
date: 2020-01-30T12:00:00+01:00
image: images/blog/pencil.jpg
description : "Bazkide egiteko izen-emate epea zabalik da"
---

Azken asteetan badirudi ahoz-ahokoak eragina izan duela eta pertsona asko interesatu da guztiontzako den proiektu polit honetan.  Oraindik ezin izan dugu lokala bisitatzera joan bere instalazioak eta egoera egiaztatzeko, oraintxe ipini bait diote atea sartu ahal izateko. Bisita eguna ezartzeko deitu behar gaituzte baino badirudi etxe-agentziarekin elkarrizketak bide honean doazela.

Aurreko berrian esaten genuen bezala, proiektuak aurrera jarrai dezan honako pausoak ematea adostu da:

- Elkartearen kontu korronte zenbakian 200€ sartzea bazkide egoera izateko. Elkartearen estatutu, barne araudi eta izen-emate inprimakia dauzkazue beheko esteketan. Beraien irakurketa gomendatzen dizuegu. Hauek lehen zirriborro bat dira, ezin izan dira xehetasun guztiak jaso, beste elkartze ezagun batzuetan oinarritu gara baino seguru denen artean aldatu ahal izango direla izango diren ondorengo bileretan. Gogoratu elkarteari eginiko ekarpenak ez direla galtzen, beste elkarte gastronomikoetan bezala, bazkide izaten uzteko betebeharrak ezarriak daude eta horrela diru berriz errekuperatu ahal izango dela.

- Jasotako interes ugaria ikusita kontu korrontean diru sarrerak agertzen diren ordenean ezarriko dira bazkideak, egiaztatzeko modu erraza bait da. Mesedez, diru transferentzian bazkide izango den pertsonaren izen eta abizenak ezarri. Bazkide muga bezala 100 jartzea erabaki da, zenbaki hau gainditu ezkero bilera batean erabakiko da ea muga handitzen den edo pertsona hauei dirua bueltatu eta itsarote zerrendan beratzen diren. Guzti honetarako oso garrantzitsua da izen-emate inprimakia ondo beteta bidaltzea.

- Inprimakia eskuan emateko hurrengo ostegunean, otsailak 6, kultur etxeko aretoa erreserbatu da arratsaldeko 18ak eta 20ak bitartean. Edozein zalantza argitzeko edo berriak kontatzeko ere aprobetxatuko dugu.

- Egun honetatik aurrera bazkideen bilerak egiteko aukeran egongo gara eta bertan erabakiak hartu ahal izango ditugu. Normala den bezala, bazkideek bakarrik parte hartu ahal izango dute elkartean jarriko den ekipazio, material, etab.-en aukeratze erabakietan. Hartu beharreko lehenego erabakia bazkide bakoitzak lokalaren erosketa aurrera eramateko jarri beharko duen diru kopurua izango da eta ahal bezain azkarren egin beharreko zerbait da. Zuzendaritzari egokien iruditu zaion modua, behin 100 bazkide kopurura iristean, lokalaren prezioa bazkide guztien artean banatzea eta hortik aterako genuke bakaitzak jarri beharrekoa. Edozein gauzagatik kopuru horretara iristen ez bagara, bilera batean ikusiko genuke ea lokala erostea bidegarria den izen-emandako bazkide zenbakiarekin eta aurrera jarraitu ezkero bazkide berriek hasierako diru sarrera handituko genuke (lasterketa baterako dortsala erostera zoazenean gertatzen den bezala, ez du berdina kostatzen hilabete batzuk lehenago erosten badezu edo lasterketaren aurreko egunean erosten badezu). Behin lokala erosita, uste degu ez litzatekeela diru kopuru handirik jarri beharko obra ordaintzeko, bankuarekin maileguren bat eskatu genezake eta hilean gutxinaka ordaintzen joan. Erreferentzi bezala, 150.000 euroko mailegu bat hileko 15€ izan daitezke bazkide bakoitzeko, 10 urtetan. Baino esan bezala, gauza guzti hauek bilera batean adostu beharko dira.

1. [Elkartearen estatutuak](http://bit.ly/UB-Estatutos)
2. [Elkartearen barne-araudia](http://bit.ly/UB-Reglamento-Interno)
3. [Izen-emate inprimakia](http://bit.ly/UB-Formulario-Alta)